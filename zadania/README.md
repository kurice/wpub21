# Semestrálne zadania
Na cvičeniach budú študenti riešiť 3 zadania.
* Prvé zadanie za 11 bodov
* Druhé zadanie za 10 bodov
* Tretie zadanie za 10 bodov

## Zadanie 1 (spolu za 11 bodov)
### Prvá časť (5 bodov)
Každý študent si vymyslí originálnu tému - reálny systém (napr. knižnica, databáza filmov).
Vytvorte si (ako pomôcku) model systému reprezentovaný class diagramom (min. 5 entít). 

Pre daný model definujte DTD (Document Type Definition) alebo XSD (XML Schema). Vytvorte XML dokument, ktorý reprezentuje danú schému (model). Vaše riešenie musí zmysluplne modelovať zvolenú realitu. XML dokument musí byť validný voči DTD.

**DTD musí obsahovať všetky tieto konštrukcie:**
* elementy (prázdné, textové),
* atribúty,
* dátové typy (textové, vymenované),
* kľúče a referencie na ne,
* operátory,
* obmedzenia výskytu pre elementy a atribúty.

**XML dokument musí byť dostatočne zložitý:**
* využitie elementov, atribútov, kľúčov a referencií na ne, textového i zmiešaného obsahu,
* hĺbka dokumentu bude minimálne 5,
* počet podelementov (aspoň jedného z elementov) bude minimálne 10.

**Termín odovzdania prvej časti prvého zadania:** 10.3. 2021 23:59 AIS. 
Odovzdajte 2 súbory DTD/XSD a XML. Ak ste si vytvorili ako pomôcku class diagram, odovzdajte aj ten (class diagram sa nehodnotí).


## Autorstvo
Je zakázané používať programy alebo časti projektov od iných študentov, alebo z minulého ročníka.
Všetky použité materiály z odbornej literatúry alebo z internetu musia byť citované. Ak
použijete cudzí materiál a neuvediete zdroj, práca môže byť považovaná za plagiát.


## Spôsob odovzdávania
Výstupy všetkých zadaní sa odovzdávajú do AISu. 
Odovzdáva sa ZIP alebo RAR archív.


## Oneskorenie odovzdania
Odovzdanie sa môže oneskoriť maximálne o 3 dni. Za každý deň oneskoreného odovzdania je študentovi odobratých 25% bodov z pôvodného maxima (deň po termíne študent získa 3/4 bodov, dva dni po termíne 1/2, atď.) 

Neskoršie odovzdanie nie je možné. Neodovzdanie niektorej časti projektu znamená nesplnenie podmienok absolvovania predmetu.

**Každý študent musí vedieť vysvetliť ktorúkoľvek časť svojho riešenia.**
